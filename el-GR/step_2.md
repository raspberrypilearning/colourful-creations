## Χρησιμοποιώντας δεκαεξαδικούς αριθμούς χρωμάτων

Η βιβλιοθήκη "turtle" (χελώνα) της Python έχει προκαθορισμένα χρώματα όπως 'red' και 'white', αλλά μπορείς επίσης να χρησιμοποιήσεις δεκαεξαδικούς αριθμούς χρωμάτων (μπορεί να τους έχεις συναντήσει στο μάθημα HTML & CSS).

+ Άνοιξε το κενό πρότυπο Python Trinket: <a href="http://jumpto.cc/python-new" target="_blank">jumpto.cc/python-new</a>.

+ Πρόσθεσε τον ακόλουθο κώδικα για τη χρήση της "turtle":
    
    ![screenshot](images/colourful-setup.png)
    
    Παρατήρησε ότι χρησιμοποίησες ένα όνομα χρώματος: 'white'.

+ Η βιβλιοθήκη "turtle" έχει μια λίστα με ονόματα χρωμάτων που μπορείς να χρησιμοποιήσεις, αλλά μερικές φορές θέλεις να επιλέξεις τα δικά σου χρώματα. Η "turtle" σου επιτρέπει επίσης να χρησιμοποιείς δεκαεξαδικούς αριθμούς (hex) χρωμάτων.
    
    Άνοιξε το <a href="http://jumpto.cc/colour-picker" target="_blank">jumpto.cc/colour-picker</a> και επέλεξε το χρώμα που σου αρέσει. Βρες τον δεκαεξαδικό αριθμό που αρχίζει με ένα '#', όπως το '#A7E30E'.

+ Αντέγραψε τον δεκαεξαδικό αριθμό, συμπεριλαμβανομένης της δίεσης (#), επιλέγοντάς τον και κάνοντας δεξί κλικ και Αντιγραφή ή χρησιμοποιώντας το συνδυασμό πλήκτρων Ctrl-C.

+ Τώρα άλλαξε τη γραμμή κώδικα που ορίζει το χρώμα της οθόνης ώστε να χρησιμοποιεί το χρώμα σου. Για παράδειγμα:
    
    ![screenshot](images/colourful-background.png)
    
    Μπορείς να κάνεις δεξί κλικ και Επικόλληση ή Ctrl-V για να επικολλήσεις τον δεκαεξαδικό αριθμό στο trinket.

+ Επέλεξε έναν άλλο δεκαεξαδικό αριθμό χρώματος και χρησιμοποίησέ τον για να δημιουργήσεις έγχρωμο κείμενο:
    
    ![screenshot](images/colourful-write.png)
    
    Δεν χρειάζεται να χρησιμοποιήσεις τη γραμματοσειρά 'Arial', μπορείς να δοκιμάσεις 'Verdana', 'Times' ή 'Courier'.
    
    Το '40' είναι το μέγεθος της γραμματοσειράς, μπορείς να το αλλάξεις και αυτό.

+ Δοκίμασε διαφορετικά χρώματα μέχρι να βρεις δύο που πραγματικά σου φαίνονται ότι ταιριάζουν.