## Використання шістнадцяткових кодів для кольорів

Модуль Python turtle має попередньо встановлені кольори, такі як червоний 'red' та білий 'white', але ти також можеш використовувати шістнадцяткові кольорові коди (їх можна було побачити у курсі HTML & CSS).

+ Відкрий порожній шаблон Python у Trinket: <a href="http://jumpto.cc/python-new" target="_blank">jumpto.cc/python-new</a>.

+ Додай наступний код для налаштування і подальшого використання turtle:
    
    ![знімок екрана](images/colourful-setup.png)
    
    Зверни увагу, що тут використано колір з назвою: 'white' (білий).

+ Turtle має список назв кольорів, які ти можеш використовувати, але іноді хочется вибрати свій власний колір. Turtle також дозволяє використовувати шістнадцяткові коди кольорів.
    
    Відкрий <a href="http://jumpto.cc/colour-picker" target="_blank">jumpto.cc/colour-picker</a> і вибери колір, який тобі подобається. Знайди його шістнадцятковий код, який починається з "#", наприклад, "#A7E30E".

+ Скопіюй шістнадцятковий код, включаючи символ хеш (#): спочатку виділи код, а потім натисни правою кнопкою миші та обери Копіювати, або скористайся комбінацією клавіш Ctrl-C.

+ Тепер зміни рядок коду, який встановлює колір екрана, щоб використати свій колір. Наприклад:
    
    ![знімок екрана](images/colourful-background.png)
    
    Ти можеш скористатися правою кнопкою миші та Вставити або Ctrl-V, щоб вставити шістнадцятковий код у trinket.

+ Вибери інший шістнадцятковий код кольору та використовуй його для створення кольорового тексту:
    
    ![знімок екрана](images/colourful-write.png)
    
    Не обов'язково використовувати лише шрифт 'Arial', можеш спробувати 'Verdana', 'Times' або 'Courier'.
    
    '40' - це розмір шрифту, ти також можеш змінити його.

+ Спробуй різні кольори, поки не отримаєш два таких, які тобі дійсно подобаються та виглядають добре разом.